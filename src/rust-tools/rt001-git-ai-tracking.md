# git-ai เครื่องมือที่เอาไว้ Track AI Code

> 📅 วันที่เผยแพร่: 2026-03-02

Open Source ชื่อ git-ai ไอเดียคือน่าสนใจมาก เขาทำเครื่องมือ track ว่าโค้ดส่วนไหน AI เขียน ส่วนไหนคนเขียน 555 โดยโจทย์ยากคือต้องเข้าไปยุ่งกับระบบลึกๆ ของ Git (Git Internals) ซึ่งเสี่ยงพังง่ายมาก แต่โปรเจกต์นี้ใช้จุดเด่นของ Rust อย่าง Enum และ Pattern Matching มาจัดการ Logic ที่ซับซ้อน อย่างในฟังก์ชัน execute_diff ทำให้การคำนวณความเปลี่ยนแปลงของไฟล์ในแต่ละ Commit ปลอดภัยและแม่นยำ อ่านโค้ดแล้วเข้าใจง่ายว่ากำลังจัดการ State ไหนอยู่ ลดโอกาสเกิด Bug เวลาดึงประวัติไฟล์

## การจัดการข้อมูลด้วย Git Notes และ Struct

ในส่วนของการเก็บข้อมูลก็น่าสนใจครับ เขาเลือกใช้ Git Notes เพื่อแปะข้อมูลว่า "ใครเขียนบรรทัดไหน" แนบไปกับ Commit โดยไม่ต้องไปแก้ Commit Hash เดิม ซึ่งในมุมมองของ Rust Developer การจัดการข้อมูลที่ซับซ้อนแบบนี้ เขาใช้ Struct มากำหนดโครงสร้างข้อมูลให้ชัดเจน เวลาอ่านหรือเขียนข้อมูลลงไฟล์ (Serialization) ระบบ Type System ของ Rust จะช่วยเช็คให้มั่นใจว่าหน้าตาข้อมูลถูกต้องเสมอ ไม่ต้องกลัวว่าข้อมูลจะแหว่งหรือ Type ผิดเวลาดึงข้อมูลข้ามเครื่องผ่าน `git fetch` ครับ

## ประสิทธิภาพแบบ Local-first และ Background Processing

เรื่องประสิทธิภาพก็เป็นจุดที่มือใหม่น่าศึกษาครับ ปกติถ้าเราใส่ Logic ใน Git Hook เยอะๆ เวลาพิมพ์ `git commit` มันจะหน่วง แต่ตัวนี้เขาออกแบบเป็น Local-first คือบันทึกข้อมูลลงเครื่องเราก่อน แล้วค่อยแยก Process อีกตัวไปทำงานเบื้องหลัง (Background Process) เพื่อส่งข้อมูลหรือประมวลผลทีหลัง ทำให้การ Commit ลื่นไหลเหมือนเดิม ไม่ต้องรอ Network ซึ่งการแตก Process และจัดการ Memory แบบนี้ Rust ทำได้กระชับและจัดการทรัพยากรได้ดีมากครับ

## ความสะดวกในการใช้งานแบบ Single Binary

ความสะดวกในการเอาไปใช้ พอ Compile ออกมาเป็น Single Binary ก้อนเดียว มันเลยเอาไปวางแล้วรันได้เลย ไม่ต้องลง Runtime อะไรเพิ่มให้วุ่นวาย รองรับทั้ง Windows, Mac, Linux (WSL) ใครที่อยากเห็นตัวอย่างการเขียน CLI Tools ที่เป็นระเบียบและจัดการเรื่อง System ได้ดี ลองเข้าไปแกะโค้ด git-ai ดูครับ เป็นแหล่งเรียนรู้ชั้นดีเลยทีเดียว

---

**Credit & Reference:**

1. [git-ai GitHub repo](https://github.com/git-ai-project/git-ai)
2. [git-ai Website](https://usegitai.com/)
3. [git-ai Docs](https://usegitai.com/docs/cli/add-your-agent)

<!-- NAVIGATION:START -->
<!-- markdownlint-disable MD033 -->
<div class="article-nav">
  <a class="nav-left" href="../index.html">← Introduction</a>
  <a class="nav-right" href="./index.html">Category index →</a>
</div>
<!-- markdownlint-enable MD033 -->
<!-- NAVIGATION:END -->
